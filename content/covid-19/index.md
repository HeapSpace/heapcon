---
title: Ковид
---

{{< section >}}

### Ковид забелешка

Одлуци да одржимо офлајн конференцију у време епидемије нисмо приступили олако и посветили смо доста времена умањењу реалних и перципираних ризика за ширење заразе. У ту сврху, делимо са вама пар упозорења и молби пре него што се одлучите да будете део публике на Дорћол Плацу.

Уколико припадате категоријама становништва које су посебно угрожене због извесности компликација у случају заразе КОВИД-19 (астматичари и други хрнонични болесници, старији од 60 година, тренутно имате неко акутно обољење итд.) такође вас молимо да останете код куће и оданде пратите пренос.

- Уколико се осећате лоше и имате било какве симптоме, пре свега кашаљ, гребање у грлу, температуру, користите линк за стриминг и уживајте у садржају Хипкона из удобности свог дома

- Понесите стерилну маску и средства за дезинфекцију. У купатилу ДП ће бити довољно сапуна и убруса за цео дан

- Пре уласка у простор конференције ћете проћи кратку дезинфекциону баријеру (гел за руке, провера маске)

- Поставићемо довољну количину дезинфекционих средстава по простору, како бисте им имали приступ уколико вам ваших личних средстава понестане

- Пултови за регистрацију ће бити постављени на адекватном размаку једни од других и молимо вас да се током чекања у реду придржавате физичке дистанце. Такође, дођите раније, како бисмо са програмом почели на време и истовремено избегли гужву на регистрацији

- Микрофони које користе спикери ће бити стерилни и замењени између сваког предавања; свако од панелиста ће имати сопствени микрофон

- Постављање питања предавачима ће се вршити преко апликације уместо додавањем микрофона

Свима желимо безбедно и лагодно присуство, учење и умрежавање, али да бисмо то омогућили, молимо вас да се придржавате наведених правила. Не волимо синтагму ”долазите на сопствену одговорност”, јер је одговорност свих нас, како организације тако и публике, да се прилагодимо постојећим околностима и ограничењима.

{{< /section >}}